42 ISLANDICA

bestijs tueatur, oportune ad auxilium properantem vidissent,
qvae totis viribus et insigni quadam lucta portentum hoc non
solum domavit, sed etiam procul ab insulis arcuit, ex qvorum
strepitu tanta exorta est maris inqvietudo, ut cimbae praefatae vix
et qvasi cum vitae dispendio portum suum occuparent. Reliqvos,
ut numero plures ita qvantitate longe minores ideoqve minus
nocivos ac terribiles, non oscitanter praetereo brevitatis amore et
studio. Homines marinos antea dixi, qvos tritones ac syrenes
fortasse Latini nuncuparunt, nostratibus vulgato nomine dicuntur
marbendill, sexus masculini, margia, foeminini. 111ae qvidem, ut
ajunt, caput, vultum, collum et humeros ac totum corpus usqve
ad umbilicum hominem nudum representat, manibus tamen car·
entem, nisi qvod aliqvid simile fere sub mammis conspiciatur, et
caput acuminatum qvasi scutum gerat 3 posteriora ejus in piscem
desinunt ; faemina autem muliebri figura conspicua, forma ab
istis paulum diversa, nam caput. vultum, collum ac humeros et
brachia longa habet, mammos muliebres prolixosqve in capite
capillos, facies tamen utriqve valde torva esse dicitur et trucu-
lenta, os diductum, genae pendulae, caetera pinnatus piscis 3 atqve
haec tantum nautae poterent referre, caetera ignorantes, propterea
qvod rarius diu spectra ista seu portenta conspiciantur. Anno
1586 annotatum est in australi parte Islandiae visam ejusmodi·
speciem qvandam et exauditum lugubrem salis gemitum, qvi
fortasse vicem cantus Syrenum obtinet. Datur etiam qvoddam
genus monstri marini, qvod erecto corpore tanqvam super aqvas
stare videtur, colore pallido et figura qvasi hominiS, pannis sepul-
cralibus obvoluti. Hoc monstrum, qvando apparet, solet auferre
nautas de cimbis unum post alium, dilacerare ac exedere in pro-
fundo, nisi qvi supervivunt, contis, velis et remigio qvam citis-
sime fuga sibi consulant. Nomen ipsi portento hafrtrambur.
Minor qvidam piscis aut verius spectrum consimili fere figura,
non solum nautis minime nocivuS‚ sed etiam, qvando sevisendum
praebet, valde proficuuS, dicitur nostra lingva mialldur. Hic
ubicunqve locorum in vasto mari appareat, certo subesse creditur
ingens pisciculorum copia, qvod etiam multi cum fructu utiliter
sunt experti; unde proverbium: Sialldann bregdst mialldur aff
mide, id est, raro deest hic piscis loco, qvi piscinam continet.
Accedunt ad supradicta varij generis monstra adeo incognita,
qvae qvotannis fere multiplicantur. Visi sunt pisces capite et

 

