DE MJRABJLJB σε 75

bitu familiae qvaedam natae ut Mbkollsoett, id est, familia de
Mokollo alfvo descendens. Priores illi, huldumenn‚ nostris
invisi, injurij, inviduli, malefici ac nullo non neqvitiarum genere
noxij putabantur. Isti vero posteriores operibus hominum
faventes, easdem promoventes necnon qvavis faelicitate nostrorum
gaudentes credebantur, utriqve mille technis ac infinitis strata-
gemmatis instructissimi, nobis arte sua invisibiles, qvod haud
difficulter credo, Aut enim necesse est, secundum qvosdam
philosophOS, hos esse qvoddam mixti generis inter spiritus et
animalia, aut qvod verius imposturas et illusiones sathanicas,
qvales sunt spiritus incorporati, qvos Graeci κοβαλους, Germani
KobolooS, Paracelsus Sylphes‚ alii aliud appellant, de qvorum
victu, amictu, exercitijS, frugalitate, et potentijs taedet plura
adferre, exempla 'tamen aliqva memoratu digna in seqventibus
appendam.

Capitulum XXXIV, Ante aliqvot annos parvulos qvosdam,
tam pueros qvam puellaS, surripere conati sunt monticolae, qvo-
rum alij semianimes et malitiose tractati, alij alio tempore peni-
tus emortui nostratibus restituti sunt, alij tanqvam cathenis
ferreis detenti (qvibus natura sua aut malo qvodam fato oculi
adeo sunt lyncei, ut spectra conspectum illorum. vitare neqveant)
visi sunt. Tum vero alij nostratium paulo adultiores apud
eosdem aliqvot septimanas communi victu in collibus et intra
monticuloS‚ qvantum qvidem ipsis visum est, habitaverant, ut
iam nihil dicam de his, qvi commercia et conversationem cum
illis subdole ac nefarie communicaverant, tum qvi sine cibo et
potu naturali jamdiu inter nos victitarant subterraneis istis vic-
tualia subministrantibus ad satietatem idqve praecipue de nocte,
cujus rei exemplum hoc anno praesente 1638 in provincia Mydal
audire est. ·Addo foeminam qvandam in vivis esse in eadem pro-
vincia et vicino loco F agradal, qvae nunc adeo multos annos mari-
tata illic habitaverat, lecto detenta propter aliqvam corporis de-
bilitatem omnibus ignotam, qvia qvendam horum familiarem
habere credebatur, nullo alimento sustentata multiS, inqvam, annis,
nisi lacte nigricantis vaccae et generis ejus similiter atri coloriS,
et qvod album est lac harum pecudum exacte ab aliorum lacti-
cinijs dignoscere fertur foemina qvoad gustum et olfactum, nec
non omnia domus suae prudenter satis ac faeliciter sola procurare,
etiam decumbens,monitu fortasse, uti fabulentur, monticolae ; sed

