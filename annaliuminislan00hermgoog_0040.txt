ANNALIUM FARRAGO 13

vi absorberentur. Verum Ottho et filius Jonae Thorsteni vitae
suae consuluerunt arripiendo naviculae latera, qva qvisqve poterat,
donec a vicinis videntibusqve littorum accolis succurreretur.
Ivarus vero Jonas et Sumarlidus iam tum' exspirarunt, qvapropter
omnes tres in eodem sepulchro coemiterij L‘ogardalensis tumu-
lantur, et simul parvulum funus ex vicinio adlatum eadem opera
inter eos sepeliebatur. Erat forte in ea coemiterij parte, qva
inhumabantur, antiqvioris cadaveris locuS, qvi modo plane in·
solito ad septemtrionem meridiemqve spectabat. Ad pectus ad·
volutum erat saxum ingens cum palo ferreo in terram defix0,
qvod rettulit villae incola Jonas Theodorus Abinde manes Ivari
et Jonae ibidem loci inter se congredi seu confligere dicuntur.
Herdijsa autem vidua interea coelibatum coluit, donee Stullerus
Godskalchi de Geysteyre a Festo Nativitatis de matrimonio cum
illa contrahendo cogitaret. Mox priusqvam res ad illam delata
esset, coepit ipsa intolerabiliter ex altero pede dolere. Cum vero
penitus in animum induxisset Stullerus eam de nuptijs compel-
lare, obversabatur illi (Herdijsae) secundum qvietem Ivarus
tanqvam maritalem consvetudinem cum illa habens, Excitata
manum exeruit vel terrore vel palpandi desiderio, cum autem
eandem retraheret, tanqvam paralyticam abhorrebat. Alias cum
in hybernaculo pernoctaret, strepitus ingens in gradu seu pulpito
exauditus est. Mulj er qvaedam, qvae accubabat, lucernam incendit3
reversa vidit Herdisam nudatam vestibus recubare, nisi qva
lodicem humeris obvolvit, qvam infestator iste spiritus etiam
mordicus tenenti per vim auferre conabatur ; postmodum visa est
pustula nigra et pestilens in lingua ejus extuberasse, quae post·
quam delituit 3 lingvam ipsam qvasi diffidit et ex dimidia parte
aridam reliqvit. Non longo post tempore venit Stullerus eamqve,
ut decreverat, sibi despondit, mansitqve ibidem, dum solennis
matrimonii denunciatio perageretur. Desponsatae vero eoepit
tanto aegrius esse, qvanto nuptiarum terminus erat vicinior, adeo
ut sponso copiam faceret se relinqvendi, si vellet. Pater autem
viduae, Dns. Magnus pastor, id non solum abruit, sed etiam, qvia
filia ob infirmitatem ad ecclesiam parochialem deduci non poterat,
sedulo hortabatur, ut Stullerus eodem die Dominico in Reykiafirde
(domo videlicet viduae desponsatae) solennem matrimonii formu-
lam pronunciaret, qvod etiam obtinuit, ratus fortasse diabolicas
praestigias hoc paeto fore irritas. At cum Stullerus formulam

