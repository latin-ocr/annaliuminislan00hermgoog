68 ISLANDI C A

natam, qvia diu ante nostra tempora concursus fuit plebeiorum
hominum ad istam arborem cum muneribus, lucernis officijsqve
vari js, plane papisticis atqve idololatricis, donec ad superstitionem
tollendam exscindere necessum fuerit, qvae nunc rursus effloruit
foliis et fructibus iterum amoenissima; ideoqve eandem laedere
accolis est piaculum.

Capitulum XXVII. Adjicio praeterea in praerupto qvodam
monte orientalis plagae conspicuum esse lignum unicum in'
ruptura qvadam et praecipitio excelso haerenS, unde nomen monti
praedioqve subjacenti, Staffafell inde denominatO, qvasi ligno-
rum montem dixeris. Locus in praecipitio positus ferme inacces-
sus est. Tentaverant tamen aliqvi vix absqve dispendio vitae
eodem pervenire ac lignum propius intueri, scidias ex illo repor-
tantes, abietem durissimam repraesentantes Sive igitur locus
ejusmodi sylvarum olim ferax censeatur, dubius haere0, an vero
lignum istud solitarium usqve a Noachi diluvio ibidem haerere
putabitur, nam sunt ejus generis testimonia plura, qvemadmo-
dum in altissimis montibus, ut Spakonufellshoffda in boreali
parte Islandiae, balenarum ossa hodie repperiri certo constat,
fortasse etiam alibi, qvae illuc deportari vix poterant nisi per
idem diluvium. Repperiuntur qvoqve in hac continente procul
a mari ad ripas fluviorum conchae et testulae marinae, sed vacuae,
qvas ibidem creatas aut congenitas sedulo negaverim ; verisimile
magis esse videtur undas pelagi aliqvando illuc transvexisse.
Neqve desunt, qvi testantur veteres marinos fluctus multo longius
olim has partes australes terrae nostrae inundasse qvam nunc fieri
consvevit. Vivunt enim apud EyiafiallenseS, qvi referunt saxea
antra, piscibus detergendis atqve arefaciendis valde habilia, littora
illic occupasse, qvae nunc maris unda plane tegit.¹ Rursus vero
alibi terram qvasi ex undis emersisse constat, quae nunc sicco pede
peragrari possunt, ac ostenduntur etiamnum vestigia onerariarum
navium stationis procul a mari ac rudera domorum, fragmentis
vitreis et fictilibus ac alijs qvibusdam monumentis mercaturam
excercentum refertissima. Atqve haec videntur evidentia satis
testimonia de accessu et recessu maris pro diversitate locorum.
Nec adeo mirum est, siqvidem in istis qvibusdam locis annales
testentur ignis eruptione facta pelagus cessasse, relicta terra

 

¹ In the margin ε Hasteinar, habitaculum et templum.

