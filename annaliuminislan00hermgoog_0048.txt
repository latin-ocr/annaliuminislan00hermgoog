ANNALIUM FARRAGO 21

Anno 1615 Glacies ingens oceani Gronlandici ad meridionalis
Islandiae littora appulit, ut fretum inter continentem et insulas
Westmannorum densissime tegeret, concomitante magno focatum
numero et ursis aliqvot, qvorum duo tantum ab incolis caesi sunt.
Anno eodem glacies Gronlandica insulam omnem ab occidente,
septentrione et oriente circumclusit. Sinus marini omnes ab
intimis litoribus in summam usqve altitudinem gelu et frigoribus
concreti pervium iter eqve'stribus et pedestribus praebuerunt.
Glaciem autem istam in sinuum ostijs concretam altera oceani
nempe circumluit, ut piscatoribus piscandi via omnis ad multam
usqve aestatem praecluderetur.

Anno 1616 Appulit ad littora in portu Thorlakshiifn halec visu
rara, trutam piscem magnitudine referens, colore argente0, cauda
instar dentis anchorae in medio cuspidata; ex capite vero fila-
menta qvaedam ceu cirri, et ab ore barba instar florum umbelle¹
seu muscarii prominebant. Praeterea piscis iste ab anteriore
parte qvasi folliculo vestitus erat, qvo modo caput ipsum modo
capiti vicinam partem tegebat, erat enim facile mobiliS, qvan-
tumqve antrorsum tantum etiam retrorsum ferebatur, nec pars
folliculo tecta reliqvarum partium nitore superabatur. Appulit
autem tanto numero tantaqve mole, ut aqva usibus domesticis
necessaria, quae ibidem ex littore petenda est, tantisper praeclu-
deretur. Anno eodem morbus pustularum Islandiam graviter
affligebat, initio facto in occidentali insulae parte D'olunum, filius
enim Gottschalki de Hundadal in Britanniam navigaverat et hoc
morbo infectus redijt. Serpsit autem ista contagio subito ex
occidentali plaga ad reliqvas tres et magnam stragem juventutis
edidit ; paucis enim, qui trigesimum annum exesserant, vel vitae
vel valetudinis dispendium aliqvod crearat. Reminiscuntur
autem nostrateS, aliJs senio provectioreS, ab anno 1555 vel 75 ad
annum 1616 ejusmodi morbum qvater in patria grassatum fuisse,
qvae vero et qvanta secum adferat tormenta literis exprimi non
potest.

Anno 1617 Sol et luna valde rubuerunt 9 et 10 Aprilis praeci·
pue, ac tota coeli facies aliqvamdiu lugubris visa est.

Anno 1619 Monstrosi foetus passim nati sunt. Dominica 22
post Trinitatis vacca qvaedam in tractu Islandiae meridionalis
Vestare Landeyium vitulum peperisse dicitur rostro qvidem
canino, sed qvi naribus careret oculosqve solito inferius gereret,

