DE MlRAffluBUS ISLANDIAE.

Anno 1638 18 Aprilis descriptionem rerum admirabilium, qvae
in patria occurrunt, ordior, qvod utinam tam faelici sydere ac
auspicio qvam voluntate simplici, mente candida et veritatis
studio, benevertente De0, fiat.

Capitulum 1. De mirabilibus Islandiae scripturienti primo
omnium sedes loci ad poli elevationem, sub qvo videlicet climate
aut parallelo sita sit regio, enucleandum esse, haud invitus fateor,
propterea qvod in hac ratiocinatione plurimos scriptores pluri-
mum dissentire deprehenderim. Ea vero est ingenii mei tenuitas,
ut qvamvis a doctissimo pariter ac humanissimo viro, Dno.
Christierno Longomontano, in re astronomica facile principi,
sedulo hortatus et ad eam rem honorifico munere, quadrante
instrumento optico, liberaliter instructus fuerim, tamen vel propter
negligentiam et inscitiam meam, ut ingenue fatear, aut propter
incommoditatem hujus loci, qvi est in meridionali Islandia
Skalholtiae sedes episcopalis, in qva me prorsus indignum post
divinam providentiam Regia Majestas clementer collocavit. Sunt
enim hic montes circumqvaqve, obstaculo qvo minus exacte ad
ejus cognitionem devenire possum. Malo obseqventer locum
dare aliorum eruditiorum sententiae qvam de meo qvippe incerto
temere aliqvid novi statuere, sperans mihi veniam dari, si tantum
. illorum, qvi propria observatione per baculum Jacobi aut aliud
qvodvis instrumentum nauticum ad rei veritatem, mihi qvidem
maxime verisimile, aditum tentarunt, judicium seqvar simplicis-
sime, de qvorum numero nunc temporis est mercator strenuuS,
vir beneprobatus nostratibus inprimisqve solerS, Johannes
Nansonius ad portum Kieflavik, qvi in libello qvodam accurate
designat elevationem poli in varijs locis Islandiae, non inutiliter
a se vel alijs observatamÍ¾ legatur iste liber Danico idiomate
expressus. Nam hoc totum negotium facilius ac faelicius ad
loca ista maritima, ab eodem citata, discerni potest qvam supra in
locis habitabilibus montosis, Ne autem lectorem commoveat,
qvod elevationem istam in admirato habeam, utpote quae consti-
tuta esse videtur, qvantumqvidem ego conjicio, sub ipso Arctoi
poli parallelo aut etiam, ni fallor, in ejusdem climatis qvasi angulo,
mecum qvaeso, intueatur porro dissimilitudinem qvantitatum
dierum ac noctium tam in solstitio brumali qvam aestivo.

