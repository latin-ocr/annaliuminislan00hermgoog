58 JSLANDJCA

subterraneis incolis (de qvibus postea) vel eorum occultis catellis
gregariis, qvi in molossorum forma aliqvando apparuerunt aut
qvasi vulpium, tribuunt. Neqve in dictis locis prodest caulas
aedificare propter saevitatem brumae, tunc enim similiter plures
foeminei qvoqve sexus oves pari truculentia ut plurimum interire
solent, aut agnelli monstrosae ac portentosae alicujus figurae pro·
venire. Praestat igitur palantes oves pascuis dimittere absqve
ariete, atqve ita omnia sunt in tuto. Nec hoc omittendum, qvod
oviculae, tempestate hyemis saeviente in massa seu collibus nivium .
agglomeratis fortuito conclusae, 19 supervivere septimanas com-
pertum est, qvod accidere solet, si nihil praeter nivem neqve
suam ipsius lanam aut aliqvid terreum toto illo tempore digustent.
Alias certo emoriturae, si vel virgultum vel harenam vel pulverem
terrae vel ipsum vellus suum lambendo edant, qvod ideo in mira·
culis posui. Haedos masculos super mulctram ductos et laetatos
memini apud qvosdam infimae sortis homines, qvod ut nefarium
qvoddam recito, qvod in arietibus ovium fortasse aliqvando etiam
observatum fuerat. Generositatem equorum nostrorum ut pote
gradariorum non est, qvod laudibus evehem. Sentiunt enim
ipsi exoterici, tam Britanni qvam Dani, eorum animalium soler-
tiam cursusqve valentiam usqve ad miraculum. Sed rari nunc
extant apud nos eqvi generosioreS, tam propter naturae imbe-
cillitatem qvotannis steriliscentem qvam propter pastus defectum.
Alias autem fuerunt ante nostra tempora pulli eqvi mirabiliter
edocti, tam ad cursus varios qvam insignes saltationes, dico,
qvando vel duos passus unico saltu cum insessore transiliunt,
aut duas vel tres tonnas (una supra posita) leviter transeunt,
&c., a qvibus mihi tempero, neqvid ultra verisimilitudinem in
medium afferam atqve hic finem facerem, nisi mentem subiret,
qvod praeter morbos communes et vulgares ista animalia omnia
peculiarem aliqvando morbum sentiant, nempe rabiem, qva eqvi
qvidem perciti domunculas aedium vel dentibus eruere vel pedibus
horribiliter conculcando prosternere attentarant, ut nihil dicam
de his, qvae in hominum noxam perniciose designarant. Tum
vero boveS, qvando simili morbo aestuant, vehementi feritate in
homines et qvaevis obvia feruntur, et arietes in suo grego, eodem
aestro turbati, nimium qvam saeviunt. Canes qvoqve saepius
ejusmodi rabiem senserunt, de qvibus postea:

