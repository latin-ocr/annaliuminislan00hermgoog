³² JSLANDJCA

Habemus enim fere integros menses tres tenebris nocturnis

prorsus carentes, videlicet inde a dimidiato Martio usqve ad

finem Junij vel etiam dimidium Julij et ultra, si crepuscula con·

numeres, qvae vicem noctis subeunt in introitu et exitu hujus

temporis spatij, adeo ut in medio ejus nulla prorsus umbra

notabilis de nocte in nostro hemisphaerio appareat, sed etiam

ipsum solis corpus medijs noctibus integra septimana plus minus

in nostro horizonte sit conspicuum ad elevationem vel cubiti,

qvod propria experientia edoctus in locis maritimis, ubi montes
non impediunt, tum etiam ex altissimis montibus facile apparuit,

constanter et vere assero. Rursus autem in brumali solstitio
maximo diem qvidem habemus in plaga meridionali horis circiter
octo aut ad minimum septem, si crepuscula adnumeres. Solem
vero nunqvam amittimus, ut volunt qvidam, sed vel in ipso puncto
solstitiali hyberno insulam nostram collustrat fere tres integras
horas, ubi montana non obumbrant. Atqve ita se habere res ipsa
loqvitur, animadverteruntqve iamdudum nostratium doctiore5,·
qvod ipsum in pagellis patris mei beatae memoriae, qvi fuit olim
in matematicis discipulus celeberrimi astronomi Ticonis Brahae‚
ideoqve observator hujus rei ex fundamentis astronomicis indus-
triuS, non oscitanter annotatum invenio in αὐτοσχεδιάσματε de
patria, ubi haec addit: ‘ Interim neqve contemnemus studium
neqve supputationes eruditorum virorum, qvi et longitudinem et
latitudinem per mediam Islandiam conati sunt ostendere.
Arbitror enim Petrum Appianum et alios, qvi calculum eJ’us
sunt imitati (de longatione parallelorum ab aeqvatore usqve ad
Islandiam) non multum a vero aberrasse, &c.' Haec ille.
Qvomodo autem ista omnia conveniant cum regulis communibus
et vulgaribus positionibus astronomorum, non invenio, ideoqve
mihi fiunt tanto magis admiranda, nisi liceat imaginari globum
terrae non esse usqve qvaqve rotundum, sed instar ovi oblongum,
ne dicam qvibusdam partibus suis gibbosum, nosqve sub extima
summitate habitare, qvod probis astronomis dispiciendum
relianO, conscius ruditatis meae in tota facultate matematicae.

Capitulum 11. Qvamqvam situm dilectae mihi patriae meae ex
fundamentis astrologicis astruere aut declarare neqverim, illud
tamen in confesso est, nostram hanc insulam septentrionalem ab
occidentali et boreali latere a Grbnlandia cingi, qvemadmodum
ex certis annalibus veterum patet. Dependet enim secundum

 

