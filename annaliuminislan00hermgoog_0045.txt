18 ISLANDICA

in aqvilonari parte Islandiae Anno 1610 ipso die S. Luciae. Luna
erat visu qvemadmodum sangvis idqve longe post diei occasum,¹
qvod spectaculum ipse iudicat prodigiosum.

Anno 1611' *proxima die Saturni ante Dominicam Septua-
gesimae, qvae incidit in 19 Januarij, in villa australis Islandiae,
Sdmstodum, violentas manus sibi intulit paterfamilias eius loci,
nomine Jonas Simonis, qvi piis et honestis parentibus natus, ac
in vero timore Domini educatus, ipse se pium probumqve et bene
moratum declaravit usqve ad extremum vitae halitum, templum
freqventer visitando, verbum Dei diligenter audiendo et legendo.
Uxorem habuit piam et probam, liberos honestos ac morigeros.
Quae Dominicis diebus e sacris concionibus didicit memoriaeqve
mandavit, ea domum reversus familiae suae proposuit et summa
cum devotione diligenter inculcavit, qvod pietatis officium etiam
paulo ante obitum sedulo praestitit. De mane praenominati diei
Saturni una cum reliqvis domesticis surrexit ac preces, uti
solebat, pie et devote celebravit. Deinde domo cedens non
redijt, qvod tamen domestici non poterant statim attendere.
priusqvam sub vesperam missis viris 12 ad qverendum illum
frustra etiam in multam noctem. Verum mane die Solis, qvae 20
fuit Januarij, non procul a suo habitaculo reppertus est mortuus,
cuj us dextra manus sangvine commaculata, juxta illum culter
major qvasi laniorum sangvine tinctuS, atqve in gutture usqve ad
ossa insigne vulnus patuit. Praeterea scribit Dn. Sigvardus⁸,
praepositus et parochus ejusdem loci, virum praenominatum coram
se comparuisse undecimo Januarij et de gravibus tentationibus
conqvaestum, qvas [praecipue intolerabiles nocte Circumcisionis
sensisset ac⁴ sustinuisset. Pastor suscitatus, an se ipsum
perdere animum induxisset, qvod constanter negavit, Deum'simul
pie precatuS, ut tantum avertat malum. Interim confitetur tur·
buleutas cogitationes animum suum inqvietare praesertim e0,
qvod familiae suae de victualibus non satis bene prospexerit (hoc
autem minime verum fuit, nam ad sufficientiam abundabat).
[Pastor sua offert officia et qvantum opus est auxilia, qvod ipsum
extemplo ex parte praestat. Deinde consolationes ex verbo Dei
depromptas fideliter ingeminat, ipso se simul consolante ex alijs
verbi Dei promissiS, adeo ut tranqvilliorem conscientiam prae se
ferre ipsa facies videretur id contestantibus proprinqvis pariter
ac domesticis.⁶ Deinde Dominica proxima ab Epiphania, 13.

