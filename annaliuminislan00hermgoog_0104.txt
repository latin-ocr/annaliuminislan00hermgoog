DE MIRABILIBUS 79

loci non assvefiunt homines usu qvotidiano sicut in exteris
nationibus ad singulas artes manuarias, sed libere qvodlibet ex·
erceunt.¹ Sic propria velut industria ferramenta contemperare
qvidam solerter didicerunt. Alij qvoqve sagittas manuarias et arcus
vulpium nec non frameas, lanceas διο. proprio marte nullo prae-
eunte institutore promptiuS, qvam sperari poterat, effecerunt.
Alij scuptilia qvaevis etiam literaturam ignorantes affabre ducunt
et ‘celant ad qvaslibet imagines objecta arborum, ferarum, volati-
lium atqve adeo ipsarum literarum, deniqve qvid non natura
docuit, siqvidem faber extitit in plaga occidentali, qvi naviculam
suis manibus condidit octo remis insignem, qvos rotarum bene-
ficio et funiculorum omnes solus dirsxit nauclerus in puppi
sedenS, atqve hoc pacto vastos sinus permeare potuit aere tamen
silente,² ventis enim ac tempestatibus cimba talis necessario qvi-
evit. Audivi alterum qvendam Daedaleam artem tentasse avi-
cularum plumas et pennas colligendo atqve alas subarctando
veluti indumentum corpori suo adaptasse, et sine molestia volare
potuisse etiam trans amnem Huijtaa i Borgarfyrde, cujus viri
nepotes adhuc in vivis sunt. Neqve id ipsum fabulosum neqve
ulla vi magica, qvod putari poterat, factum est, sed arte tantum
naturale. Adeo solertia sunt qvaedam nostrorum hominum
ingenia. Vidi urinatorem nostratium, qvi non sicut alij natare
solebat, sed tanqvam piscis pinnas et candem, hoc est manus et
pedes, agillime natando movit absqve omni molestia ade0, ut
qvasi in aqva degere potuisset. Verum similia artificia, qvae
naturam fere superant, alios docere, qvantum audivi, vel plane
neqvibant authores vel etiam prudenter noluerunt, ne qvisqvam
forte aliqvid simile infeliciter ac periculose tentaret. Sunt ejus-
dem generis plura, qvae brevitatis studiosus at conscius neglige.
Est etiam inter nos hodie, qvi columbam volatilem proprijs
manibus ingeniose atqve artificiose conflavit ignem qvoqve evo-
mentem. Plura his adderem, nisi tempus me ad excellentia
qvaedam ingenia hominum revocaret.

Capitulum XXXIX. Qvis enim nesciat virum non solum
vera pietate et solida eruditione praecellentem ideoqve omni re-
verentia majorem, Dn. Gudbrandum Thorlacium‚ Holae dioeceseos
episcopum nuper vigilantissimum, qvi patriae bono natus incom-
parabili ι ingenio atqve industria eximia typographiam non qvi-

 

¹ excereunt MS. ² silerte MS.

