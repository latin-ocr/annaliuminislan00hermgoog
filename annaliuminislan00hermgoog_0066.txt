DE MIRA BILIB US 39

longo nisu tangant et urgeant, donec accendatur ignis, qvi
diutius durare neqvit undis et fluctibus extingventibus, nisi in
temperatissimo aere et mari sedatissimo unica vel altera hora
tantum perdurare potest. Hoc ipsum revera ita se habere praeter
nautas, qvi aliqvando ad locum istum ignitum et excandescentem
navigio feruntur atqve oculariter actum istum intuentur, ‘vel
ipsa ligna, qvae littoribus appelluntur, tantum leviter adusta
demonstrant. His superaddo luminaria qvaedam' manentia et
haerentia in infimo aete supra mare variarum figurarum, qvae
notabiliter apparent in australibus plagis praecipue, qvorum
formas et habitudines latius explicare non intendo.

Capitulum VI. Explicitis brevissime meteoris praecipuis, qvae
hactenus mediocriter succurrunt, ad qvalemcunqve descriptionem
portentorum summe notabilium huius insulae descendo, in qvorum
loco facile 'primus obtinet angvisne an serpena fluviatilis, qvi
visu fededignorum hominum creberrime apparuit in profluente
orientali, Lagarfliote, immensae magnitudiniS, strandvorm,
nomine lingva norvegica usurpato, hic tamen satis incompetente,
qvia proprium deest, appellare liceat, cujus monstrosa qvantitas
eaqve incredibilis ad longitudinem aliqvot stadiorum sese ex-
tendit. Nec desunt, qvi longitudinem ejns ad integrum milliare
et ultra porrigere audent. Is eodem loco semper apparuit in
curvaturiS, ut ita dicam, alias tribus, alias duabuS‚ alias tantum
una ; immane corpus ex· aqvis profundissimis exeruit atqve
ostendit, qvae visio nostratibus perpetuo fuerat prodigiosa. Nam
plerumqve aut annonae caritatem aut singularem pestem aut
magnatum mortem sive qvidvis aliud portendere atqve ominare
credi-tur, cuj us caput et cauda nunqvam visa. Rumor est episco-
pum qvendam vel alium qvemvis sanctulum exorcistam ibidem
alligasse, qvod ut nugas et tanqvam fabulam obiter refero,
Postqvam autem statis temporibus prodigiosum corpus supra
aqvas erexerat et aliqvamdiu conspectui paucorum tantum simul
obversatus fuerat, qvod illi monstro fere solet esse perpetuo ad
unius horulae plus minus spatium 3 iterum se aqvis paulatim sub-
mergit facta insigni commotione idqve non semper locorum vici-
norum, adeo ut aedificia propinqva qvasi terraemotu qvodam sub-
acta corruant et aqvae profluentis ad utramqve ripam magnam
inundationem ad tempus sentiant, postea autem leniter desideant.

² In the margin ε Bragdelldr.

