4⁶ [stamma

studiose sectatur ubiqve, nam sub aqvia oculatus est satis, verum
qvando se ex aqvis tollit, operculum natura dedit oculis ejus
membranam qvandam, qvae caecum efficit atqve ab scopo aberrare
facit. Oblitus ferme fui unius notabilis speciei balenarum, qvae
tamen aliqvid miraculi secum portat, magnhualer dicuntur, qvi
non excedunt ¹2 ulnas, dentes habent caninis simillimos tanqvam
a natura in id armati et singulare virtute praediti, nec non
improbitate, ut omnibus ex aeqvo tam grandioribus qvam minu·
tulis piscibus infensissimi sint hostes, maximos cetos qvasi manu
facta turmatim adoriuntur et dilacerant ; utilitatem aut praestan-
tiam istorum nemo mihi hactenus explicavit. Atqve ita medio·
criter videor mihi hactenus monuisse de miraculis qvibusdam
piscium grandiorum ; longe autem plura sunt ex vulgi ac pisca-
torum nostratium sententia, qvae tanqvam de abysso Nerei ac
Prothei emerserint, inaudita et prodigiosa fabulantur, qvae his
adscribere non minus pudet qvam taedet. Descendam nunc ad
minores species seqventi capite. Nota Plinium asserere cetos
qvosdam sexcentorum pedum longitudinis esse et trecentorum

sexaginta latitudinis, qvod apprime convenit superioribus
descriptionibus,

Capitulum lx. Longe diversa est species ejus piscis, qvem
vocant hdkall, a superioribus cetorum, qvamvis hi etiam ad
qvantitatem 8 ulnarum aut 10 vel ultra pertingant. Duorum
autem sunt generum ; unum qvod ossibus plane caret, cartilagine
solum vicem illorum sufficiente3 alterum qvod grandius ossa
qvoqve habet duriuscula, ideoqve heinhakall appellari solet. Isti
superiores per ova generent; reperiuntur enimin foeminarum
utero nunc 250, nunc 300 ova mollia, corticibus carentia, plane
lactea tanqvam ex solis colustris constent. Posteriores putantur
esse viviparae foeminae. Per omnia fere illis similes sunt, longe
vero minores ut pisciculi, qvi vocantur haaffur, pinnam qvandam
aut verius corniculum in dorso gerentes, qvod dentiscalpijs adeo
putatur aptum natum, ut eosdem servet incolumes. Sunt et
plures praedictis similes ut haaskierdijngar, hnijsur, qvos alij
referunt ad genera cetorum. Praeterea phocarum species varie
distingvuntur. Sunt enim qvaedam domesticae aut fluviatiles
nimirum ad ostia fluviorum magna turba habitantes Aliae autem
adventitiae oceani glaciem fere comitantur, praecedunt aut
seqvuntur 3 in illa namqve gregatim ac magno numero habitare

