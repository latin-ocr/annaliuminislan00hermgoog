72 JSLANDJCA

Harum plaeraeqve puram habent aqvam, parum odoriferae et frige-
factae vix aliud qvam communem aqvam sapiunt, nullo negotio
lavacris saluberrimis attemperatae. Aliae sunt thermae immodici
atqve intensissimi caloris, qvae vel perpetuo vel statis qvibusdam
horis violenter ebulliunt, evomunt, expuunt, qvin et cum fragori-
bus saepius sese exonerant, qvaedam nsqve ad miraculum, ut
terra circumqvaqve concussione sentiat tanqvam in mediocri
terraemotu, et aqvae in aere ultra ac trans eqvum cum insessore
fonti astantem longe lateqve discutiantur et dispergantur, intacto
homine et eqm, qvi ne guttulam qvidem ejus sentit. Putantur
qvidam istorum fontium ad 8 ulnas et ultra aetem expuendo pene-
trare ; atqve communiter omnes istae aqvae sunt turbidiores‚ plane
sulphurei saporis aut alius cujusdam mineralis, aliae rursus tan-
tum tepidae, qvae‚ qvod mirum est, hybernis· frigoribus solent
utcunqve concalescere, minime vero refrigerari. Nec minus
mirum est et observatione dignissimum, qvod circa thermas im-
pensissime efferventes frigidissimi fontes et rivuli vulgo ut
plurimum enascantur ; qvin imo nullum novi thermarum locum
per totam insulam, qvi non etiam frigida ubertim scateat fonti-
bus diversissimis inter se distantibus aliqvando ad passum uni-
cum vel minuS, qvidam tantum pede uno aut altero sejunguntur
aut disparantur, tanqvam ex diversis venis unius ejusdemqve
capitis distillent, unde ratio facilis ad conficienda lavacra tem-
peratissima patet fabricatis aqvarum ductibus diversarum, vel
ex vivo lapide vel cespite et coen0‚ longiusculis atqve adaeqvatis
in terra vel sub eadem alicubi ad locum ipsum lavacri, qvod vel
ipsum manibus hominum exscisum in lapide aut saxis construc-
tum aut alio qvovis modo in terra globosa affabre factum demon-
strari potest passim, ut qvantumlibet caldiores vel frigidiores
aqvae per canales istos utiliter infundatur. In delicijs habentur
apud nos ejus modi lavacra, et plurima extant in australi parte
Islandiae, in occidentali ac boreali rariora, at in orientis plaga
plane nulla, propter sedes alpium puto, qvi illic praecipue et
maximo numere, sicut antea relatum est, demonstrantur. Prae-
terea sunt fontes ac puteoli saluberrima scatentes aqva ad
potionem veluti nata, qvae nulla vi frigoris laeduntur, sed per-
petuo sub apto coelo sunt apertae, etiam si gelu reliqva omnia,
terras simul, aqvas et maria penetret et qvantitatem glaciei 5
aut 6 ulnarum altam efficiat ; qvodqve magis est mirum, puteoli

