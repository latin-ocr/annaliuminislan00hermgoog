34 ISLANDICA

fraxinus solenniter et caeterae species arborum, qvarum omnes
hic enumerare non attinet ; sed qvemadmodum isti rami qvidam
adeo sunt exiles et tenues, ita vicissim qvidam corpora arborum
adeo sunt grandia, ut qvadraginta octo ulnas, qvantumqvidem
ego memini, excedere visa sint, crassitudine sua ad longitudinem
proportionata. Unde vero tanta sylvarum copia ad nos enatet,
dissentanea sunt diversorum judicia, nam sive ista ligna, corticibus
plane carentia postqvam huc appeterunt, a fluvijs Gr‘dnlandicis
aut alijs detrudantur sensim et qvotannis ad oceanum, qvod
qvibusdam est in qvotidiana divinatione, sive ingentes sylvae in
fundo maris alicubi subcrescant, qvod non minori verisimilitudine
qvidam autumerit, atqve ab inj uria tantae glaciei paulatim diruan-
tur atqve eradicentur, sive alio qvovis modo, qvem sanior philo-
sophia non respuit, ad nos deferantur. Mihi tamen pro miraculo
est tantum Munificentiae Divinae beneficium. Nec facile adducor,
ut credam myriades tantorum lignorum de finibus Norvegiae
qvasi ab oriente huc appellere, partem tamen vel exinde ad nos

enatare, facile largior.

Capitulum 111. Post ista in se satis admiranda, qvae leviter
attigeram, proximum locum sibi vendicare videntur meteora,
qvae praeter communia et naturalia, ut sunt irideS, parelia,
paraselini,¹ fulmina, coruscationeS, tonitrua &c., singulari--
ter notabilia et hujus loci qvasi maxime propria occurrunt
plurima, de qvorum numero primum locum obtinet splendor
nocturnus insigniS, qvem materna lingva nordurlidz appellare
solemuS, qvasi lumen septentrionale, qvod nescio, an usqvam
locorum mundi nisi in extremis Norvegiae angulis Aqvilonem
spectantibus appareat. Hoc lumen coeleste, terribile non minus
qvam admirabile, aliqvando totum qvasi coelum subito et continue
‚inflammare videtur. Alias sive majorem sive minorem ejus
partem, qvae septentrionem spectat, accendit adeoqve celeriter
motu suo discurrit intra suos limiteS, ac si intemperatissimam
flammarum commotionem intuearis, qvam qvidem pauci adeo sine
cerebri conturbatione et qvadam qvasi vertigine diu aspectare

- sustinent, qvod ipsum lumen tanto magis est admirabile, qvo

saepius fulget aere sedate, nubibus vacuo et vel maxime seren0.
Oritur plerunqve tempore hyberno ab occidente alias sensim,

 

1 Thus, for paraselenae.

 

