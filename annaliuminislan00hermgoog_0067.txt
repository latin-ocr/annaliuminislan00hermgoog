40 JSLA ΝΒ] C A

Similes qvaedam sive bestiae sive monstra potius naturae in pluri-
bus alijs amnibus ac fluvi js huj us regionis subinde conspici, certum
est, non tamen aeqvae magnitudinis neqve semper eadem figura.
Unum qvidem in eodem Lagarfliote forma phocae insvetae ac
monstrosae magnitudinis ; alterum figuram rajae maximae im-
mensae qvantitatis repraesentat. Skaptaa permeare putatur
ingens angvis fluviatilis versicolor. Proximus huic praedio
Skalholtensi affluit amnis notorius Albis, Hvijtaa nomine, qvem
sive unicum idgenus monstrum sub varia forma diversis locis
spectandum, sive multa forma tamen dissentanea inhabitant,
incertum est. Surgit enim ex aqvis aliqvando qvasi una moles
informis, domunculae sive aedificio fere similis, sqvalida, colore
subfusca, interdum variegata. Alias apparet qvasi cuticula
parum pilosa, aliqvando sqvamea‚ alicubi qvandoqve testacea et
qvasi scoriata. Alias velut insula minuta subsidere et fluvio
innatare videtur; alias instar immanis angvis variegati cernere
est. Alias una tantum parte sui vel curvatura, alias duabus,
alias tribus se videndum exhibet, tantumqve ut mira et varia
monstrositate, sic qvoqve monstrosa varietate 3 aliam atqve aliam
induit figuram, nisi tot sint monstra, qvot forma in eodem lacu
et perfluente habitantes, Pescatores novi, qvi, cimba in medio
gurgite haesitante supernaturaliter, extra cimbam se receperant
ae stanteS, ut creditur, in tali corpore ibidem latente, eandem
loco movere et fluitare necesse habuerint. Equs qvoqve memini,
in vastissimo huic gurgite amnis natare solitoS, inqviete vadare in
medio profunditatis subjecte, qvod conjiciunt, aliqvo tali corpore
fluviatilium portentatum, de qvibus diversae sunt opiniones,
Siqvidem aliqvi volunt haec esse spectra et phantasmata daemoni-
aca, alij spiritus damnatOS, corporea vestitos figura, contendunt,
qvorum neutrum mihi fit verisimile. Quicqvid enim monstri sit,
corpoream massam et molem et motum visibilem habere cernitur,
ideoqve creaturam tangilem sapit. Sunt, qvi tentarint sed
frustra sagittis manuarijs angvem adoriri, qvia ipse neqvidem
tantillum sensisse observatus est. Plurima fabulosa, qvae ad
hanc narrationem spectare videntur, scienS, volens praetereo tan—
qvam prorsus relatu indigna minimeqve sana. Addantur his
hyppopotami, qvi plerumqve sub forma eqvina spectari solent,
ideoqve nikurlzestar appellari consveverunt. Hi et numero non
pauci et qvantitate non exigua in multis aqvis stagnantibus

 

 

 

