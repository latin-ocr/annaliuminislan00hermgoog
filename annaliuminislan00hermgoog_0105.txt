80 JSLA ΝΒ] C A

dem primus invexit, qvod viro consulari et Jurisperito otthoni
cuidam Godschalchio, nomophylaci nostratium prudentissimo
pariter ac aeqvissimO, non sine magna laude tribuitur, sed etipse
proprijs manibus, qvando ita opus fuit, resarcivit, conservavit,
ornavit, et posteris suis sartam tectam servavit atqve reliqvit,
qvod sine magna admiratione inter gravissima ecclesiasticae
functionis officia efficere potuisse grata mente devote ag-
noscimus Deoqve acceptum referimus. Nec minus DnS.
ArngrimuS, in omni literatura atqve eruditione peritissimus,
Islandiam nostram scriptis suis varijs iisqve doctissimis pru-
denter exornavit, detectis simul erroribus magnorum virorum,
qvi dente Theonino gentem nostram imprudenter et calumniose
arroserunt. Tum vero vir insignis pietatis eruditionisqve non
mediocris domi at non in exteris absolutissimam medicinae cogni—
tionem addidicit pastor reverendus Dn. Ottho otthonis, qvi
multOS, etiam ignotos exoticis qvoqve chyrurgis, immedicabiles
morbos faelicissime 'hactenus ac solide curavit. Qvid referam
virum plebeium, cujus nomen ignotum utpote in aqvilonari parte
habitantis, cui Deus et natura indidit affectiones corporis humani,
ne dicam mentis qvoqve, ad ungvem callere, dicitur, earundemqve
curam domesticis pharmacis prudentissime administrare. Sunt
praeterea multi qvoqve alij, etiam inter prudentes foeminas, qvi—
bus peculiarem solertiam ac industriam ex ipsa natura inesse res
ipsa loqvitur, adeo ut vel cimbatum directoreS, vel astrorum
ortum et occasum observent, tempestates futuras non segniter
praevideant atqve praesagiant, et iam diu longa excercitatione
docti fluxum ac refluxum marisin varijs· locis a priore statu ex·
orbitantem argumentis manifestis edocuerint, qvod varietatem
locorum alias submersorum, alias exs‘iccatorum pro diversitate
impetus fluctuum causari credo,

Capitulum XL. Foeminae vero, qvibus hoc fere soli3‚ non
autem maribuS, concreditum est, ut alimentaria tractent et ad
usus qvotidianos praeparent, dici vix potest, qvanta alacritate et
insigni varietate, qvaecunqve inter illas sunt nobiliores atqve
liberaliores, rem administrent, non solum ex lacticinijs innume·
ris, sed etiam ex carnibus animalium pariter ac piscium cum
jusculis suis non aspernandiS, sed etiam ex terrae fructibus et
domestica farina, cujus nunc ferme oblitus sum. Nascitur enim
spontaneum qvoddam frumentum qvotannis copiose in australi

